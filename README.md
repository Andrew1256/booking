Тестове завдання: Розробка веб-додатку для бронювання переговорних кімнат

Мета:
Розробити веб-додаток для бронювання переговорних кімнат (Meeting Room Booking App), який дозволяє користувачам створювати бронювання, переглядати доступність кімнат та додавати інших співробітників з різними ролями.

Функціональні вимоги:
1. Реєстрація та авторизація користувачів
● Реалізувати просту форму для реєстрації користувача (name, email, password).
● Реалізувати форму для входу в систему.
● Забезпечити збереження стану авторизації користувача за допомогою токенів.

2. Переговорні кімнати (Meeting Rooms)
● Можливість створювати нові переговорні кімнати із заданою назвою та описом.
● Можливість редагувати інформацію про кімнату.
● Можливість видаляти кімнати з системи.

3. Бронювання (Bookings)
● Можливість створювати бронювання для певної кімнати на конкретну дату й час.
● Можливість редагувати параметри бронювання (час, опис).
● Можливість скасувати бронювання.
● Перевірка на конфлікти часу (неможливість подвійного бронювання).

4. Ролі користувачів
● До кожної кімнати можна додавати інших користувачів із певною роллю за їхньою електронною адресою (email). 
● Admin: Має право створювати, редагувати та видаляти бронювання, а також долучатися до них.
● User: Може переглядати бронювання та долучатися до них.
Стек технологій:
React + TypeScript + Tailwind + Firebase (Authentication + Firestore)

Зверніть увагу! Вказаний вище стек є мінімально необхідним і обов’язковим до використання. Водночас ви можете доповнити його будь-якими іншими бібліотеками, які вважатимете потрібними для виконання завдання.

Наприклад, це можуть бути:
- Бібліотеки для управління станом (Redux, Zustand);
- Інструменти для роботи з формами (react-hook-form, Formik);
Важливо:
- Час на виконання завдання: з 10:30 до 19:30. 
- До 20:00 я очікую:
  - Публічне посилання на Git-репозиторій з будь-яким результатом, якого ви досягнете на цей момент.
  - Короткий запис екрану, де ви продемонструєте роботу програми та її інтерфейс.
Нагадую: обов’язково надішліть посилання на репозиторій.

Також зверніть увагу, що під час оцінювання велике значення матиме:
- Якість коду (читабельність, чистота, відсутність зайвого);
- Структура та архітектура проєкту;
- Зрозумілість імен змінних, функцій та компонентів;
- Грамотне використання інструментів та бібліотек;
- Логіка та послідовність виконання завдання;
- Оформлення інтерфейсу та увага до деталей.
  
